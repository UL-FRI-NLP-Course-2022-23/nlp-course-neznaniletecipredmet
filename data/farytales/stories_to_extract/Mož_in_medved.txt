Nekoč je neki lovec hodil po gozdu in zagledal tam daleč medveda. Od strahu se je ustavil in se je skril za drevo. Medved, ki je moža opazil, se je približal in mu dejal: - Vsi tu v gozdu pravijo, da si ti najmočnejši. Če je to res, zakaj se skrivaš? Pridi sem, te hočem premagati. - Zakaj bi se magala brez vsakega vzroka? je rekel mož. Prej se morava lepo skregati, potem se bova pa magala. Medved je malo pomislil in potem je dejal: - To je tudi res. - Pojdi malo bolj daleč, je dejal mož, bolj tja, do tiste bule. Ko boš tam, se začneva kregati. Ko se lepo skregava, se začneva magati. - No prav! je dejal medved in je šel proti tisti buli. Ko je prišel tja na bulo, je začel vpiti: - Dajva začeti s kreganjem! Lovec je vzel svojo puško in začel streljati. Ubogega medveda je zabolelo po vsem životu! - Nehaj, nehaj, je začel vpiti medved, če so tvoje besede tako močne, da se mi zadirajo v život, kdo ve, kako si močan ti! Tako je mož premagal medveda.