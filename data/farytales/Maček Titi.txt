 Ob cesti je hiša, pred njo jevrtiček,    na vrtu drevesce,   na njem toži ptiček –  zakaj je razburjen,         zakaj trepeta?           Oj, mačku ušel je        minuto tega!            Tam gre po stezici     ob vrtni gredici                                                                                        naš maček Titi                                                                                          zelenih oči.                                                                                            Od ranega jutra                                                                                         ga lakota kolje,                                                                                        nič čudnega,da je                                                                                       tako slabe volje;                                                                                       saj muc je prijazen                                                                                     in rad ima ptice,                                                                                       le škoda, da vsaka                                                                                      ima perutnice …  Ko blisk šine maček                                                                                     na staro drevo,                                                                                         zija skozi okno                                                                                         in čaka, kaj bo.                                                                                        O, soba je prazna,                                                                                      zato se Titi                                                                                            povzpne na polico                                                                                       z geranijami.                                                                                            Pa z tačko prevrne                                                                                      cel lonec medu,                                                                                         zato mu spodrsne –                                                                                      nesreča je tu:                                                                                          tresk-čof-bum! Je reklo,                                                                                pa maček Titi                                                                                           in lonec zgrmita                                                                                        v vodo z ribami!                                                                                         No, krasno! Zdaj v sobi                                                                                 je prava poplava,                                                                                       neznanska nesreča,                                                                                      neznanska zmešnjava,                                                                                    vsevprek po preprogi                                                                                    razbiti ležijo                                                                                          akvarija kosci,                                                                                         a ribe norijo,                                                                                          zgrožene skakljajo                                                                                      in že se duše,                                                                                          prizor, da ti grejo                                                                                     pokonci lasje! …                                                                                         Na vrhu omare                                                                                           je dosti prahu,                                                                                         tam gori stojita                                                                                        dva lonca medu.                                                                                         Le skok – in Titi                                                                                       že čepi na omari                                                                                        in z nje opazuje                                                                                        zeleni akvarij –                                                                                        poglej, si no, ribe,                                                                                    si reče Titi,                                                                                           na skok se pripravi                                                                                     in šteje do tri …                                                                                        Ko blisk šine muc                                                                                       skozi okno na plan,                                                                                     po toči zvoniti                                                                                         je, kajpak, zaman –                                                                                     k drevesu se stiska                                                                                     in z njega kaplja                                                                                       umazana voda …                                                                                          Še zdaj trepeta.                                                                                         Medtem je pritekla                                                                                      v sobo gospa,                                                                                           glasno zakričala                                                                                        od groze, gorja,                                                                                        okrog je letala                                                                                         ko nora kokoš,                                                                                          bridko je jokala:                                                                                       Kaj rekel bo mož?!                                                                                       Potem pa se zbere,                                                                                      brž ribe pobere,                                                                                        zaenkrat jih spravi                                                                                     v kotliček za čaj –                                                                                     počakajte malo,                                                                                         takoj bom nazaj!                                                                                         In skrbna gospa                                                                                         oddrvi v trgovino,                                                                                      kjer vidiš v izložbi                                                                                    vseh vrst steklenino.                                                                                   - Imate akvarije, prosim                                                                                lepo,                                                                                                   pa hitro, zaboga, mudi se hudo!  Mogoče prehitro  se je zasukala, morda so jo zmedla bila ogledala –  s police je zbila  posodo kristalno, o ježeš, gospa, to je katastrofalno!  Ko je poplačala Vso škodo nastalo, Ji komajda je za akvarij ostalo. A ko prodajalka pobere črepinje, misel prešine: – Saj jutri vendar  moja tašča goduje, gotovo od mene  daru pričakuje! Kaj če bi poslala  ji vazo razbito – seveda lepo  elegantno zavito, potem bi se ji pa zlagala tako, da vaza se strla je pač med potjo?!  Iz cekarja vzame črepinjo stekleno, od besa stojijo  na ustih ji pene, srdito zažene črepinjo ob tla, tako je razkoračena stara gospa.  Nikar, šepne snaha s slabo vestjo, posoda se strla je pač med potjo ... - Tako? Med potjo? Pa razloži, kako da je vsaka črepinja zavita v papir? - In že se med ženskama  vname prepir in tašča popade gospo za lase, gospa vsa prestrašena vije roke, soprog, ki se vmeša, po nosu dobi, medtem tudi v kuhinji kava vzkipi, oj, kava vzkipi in plin pogasi ...  Medtem je nesrečni možiček zgroženo poskušal pomiriti taščo in ženo; obupana žena hiti v spalnico in v joku se vrže na posteljo - pa v hipu odskoči, na glas zavrešči -  uh, pod pregrinjalom je maček Titi!  Užaljeno muc odkoraka od nje, ne meni za njene se grenke solze .. - No, zdaj me sovraži še tale mačkon, zavzdihne gospa in se vrne v salon, kjer tašča na sinovih prsih ihti, a on še sedaj iz nosu krvavi ...  - Pomiri se, reče gospa prizadeto, no, prosim, izvoli, boš cigareto? - Naj bo, reče tašča in sin ji prižge - pa poči in trešči in butne! In vse zleti v silnem pišu visoko v zrak - in vse premoženje odnesel je vrag ...  Če ne bi Titi mislil le na prevare, pa tudi ne bi takret cepnil z omare in tudi akvarij se ne bi razbil in tudi Titi bi se zmočil ne bil, gospa pa bi kuhala  mirno doma in ne bi povzročila trohe gorja, ne imela bi se za kaj bati gospoda, ne bi se razbila kristalna posoda, ne bi prodajalka  črepinj zavijala, ne bi jih gospejini tašči poslala,  pa tudi gospod ne bi bil brez kosila, uboga gospa ne bi živcev izgubila, bi tašča kazala prijazen obraz in ne bi pulila ubožici las in ne bi soprog in nosu krvavel in kavno kotliček ne bi prekipel in plin ne bi uhajal po vsem stanovanju, ne utapljala tašča se v jedikovanju, bi po cigareti  ne segla bila in ne bi vžigalica ... et cetera.  Gospa in gospod zdaj pri tašči živita in tašča nenehno z očitki ju pita ... Pa maček Titi? Ta kar dobro živi, na tiho naklepa  še sto lumparij. 