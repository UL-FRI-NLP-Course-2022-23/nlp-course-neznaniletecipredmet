Nekoč sta živela mož in žena, ki se nista kdovekaj razumela. Mož je ženi očital, da je zanič, pa je rakla žena: - No, pa dajva, zamenjajva! - Pa bova, je rekel mož. In res! En dan je mož doma kuhal, žena pa je šla na njivo. Mož je najprej spustil kravo na pašo, potlej je šel mešat maslo. Potem je delo pustil in šel prašičem skidat, kmalu se je spomnil, da je žejen, in si je šel v hram natočit malo vina. Preden pa je šel pit, je pozabil prašiče zapreti. Prašiči so že prišli v kuhinjo in razlili vso smetano. Tekel je spodit prašiče in je pozabvši pustil pipo odprto. Zdaj je prišlo še nekaj hujšega. Kravo je imel ta človek privezano na vrv. Vrv je napeljal skozi dimnik in se privezal okoli pasu. Naenkrat je krava zbezljala in vlekla moža v dimnik, da se je v njem zagozdil. Tako je šlo vse po zlu. Ko je prišla žena domov, je našla moža v dimniku in je rekla: - Saj sem vedela! Rešila je moža in od takrat se nista več kregala. Mož je uvidel, da imajo tudi doma ženske veliko dela. Pa tudi prej mu ni bilo zameriti, saj so vsi moški taki. Tadva sta šla na sejem, oče je kupil zvonec, mati pa lonec, pa je pravljice konec.